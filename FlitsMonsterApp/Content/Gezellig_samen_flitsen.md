

De meest briljante aanpak is gezellig samen flitsen op de bank of aan tafel. Waarvan gezellig en samen het belangrijkste zijn. Want elke plek waar je samen rustig kunt zitten, liggen of hangen is top. Flitsen duurt maximaal 10 minuutjes en volgt altijd hetzelfde patroon. Lekker duidelijk. Flits altijd 5 keer een minuut en stop er dan mee.

**Nauwkeurig lezen**

Laten we nog even stil staan bij het aspect samen. Ook dat is super belangrijk, want je zult merken dat je kind snel tevreden is met het antwoord. De uitspraak ongeveer goed, een letter teveel... dat zijn voor je kind kleinigheden. Maar voor jou niet! Kinderen die moeite hebben met lezen gaan vaak de woorden 'raden'. Dit werkt vaak, maar op termijn zorgt dit voor problemen. 

Focus op nauwkeurig lezen, niet op snelheid! Na elke flitsronde worden enkele lastige woorden getoond. Lees deze rustig samen door en verken waarom het woord lastig was. Is je kind gemotiveerd? Laat het dan het allerlastigste woord opschrijven. Dan blijft het nog beter hangen.
